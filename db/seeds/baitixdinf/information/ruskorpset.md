Ruskorpset består af adskillige tutorer, hvoraf enkelte af dem er udvalgt som koordinerende personer, typisk kaldt instruktører.

Instruktørerne er lønnede (dog kun for rusturen) og har til opgave at planlægge og udføre rusturen.
Derudover har de også det overordnede ansvar for alle de andre aktiviteter, som de laver i samarbejde med tutorerne.
Arrangementerne er med til at bygge et stærkt socialt fællesskab på jeres studie.
